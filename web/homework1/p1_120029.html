<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Sinem Salim 120029</title>
</head>
<body>
    <h1>Котка</h1>
    <p>Котка (Felis silvestris catus), наричана също домашна котка, е подвид на дивата котка, бозайник от семейство Коткови (Felidae).</p>
    <p>Котките живеят в близост до хората от преди поне 3500 години (въпреки че не са изцяло опитомени като кучетата). В Древен Египет котките са били използвани 
    за пазачи на складираното зърно от мишки и други гризачи, като наказанието за убита котка в Древен Египет е било смърт. В наше време котките са едни от най-разпространените
     домашни любимци. Малък процент от тях (около 1%) са чистокръвни (с регистрирано родословие); останалите 99% са кръстоски между различни породи.</p>

    <h2>Характеристики</h2>
    <p>Домашната котка е в състояние да убие или изяде представители на няколко хиляди други животински вида. За сравнение повечето от големите котки се хранят с не повече от сто други вида.
         Въпреки това, поради малкия си размер, домашната котка е почти безобидна за хората; единствените рискове са от възможни инфекции при ухапване, в редки случаи – бяс. Исторически погледнато котките са
          голяма заплаха за екосистеми, които не са им родни и които нямат време да се адаптират към нахлуването им. В някои случаи котките са причинили или са допринесли за изчезването на някои животински видове.</p>

    <h2>Анатомични особености</h2>
    <p>Котката като малък хищен бозайник, одомашнен от човека, представлява дребно на ръст животно с дължина на тялото 60 cm и дължина на опашката 25 – 35 cm. Като типичен полов диморфизъм женските са по-дребни на ръст от котараците.
         Рекордът за най-голяма котка, вписана в книгата на рекордите на Гинес, е на животно с дължина 121,9 cm</p>
    <p>Средното тегло на възрастните индивиди е в рамките на 2,5 – 6,5 kg, но се срещат и по-едри екземпляри с тегло 6 – 9 kg. Котараците от породите сибирска котка и Мейн Кун могат да достигнат тегло 11,5 – 13 kg[4]. Регистрирани са рекорди на котки 
        с тегло до 20 kg, а най-тежкият котарак е бил с тегло от 21,3 kg.[5][6]. Тези рекордни стойности обаче се дължат на кастрация и последващо затлъстяване на домашния любимец.</p>

    <h3>Зрение</h3>
    <p>Котките имат отлично зрение както през деня, така и през нощта. При ярка светлина зеницата (наподобяваща вертикална цепка) се свива рязко, намалявайки количеството 
        светлина, попадаща в ретината, но за сметка на това свива и полезрението на животното. Специален орган (tapetum lucidum) способства за силното им зрение при оскъдна светлина,
         като също така е отговорен и за цветните отблясъци в очите на котките при фотографии със светкавица. Както при повечето хищници, тяхното зрение е насочено напред и осигурява 
         много ясно възприятие на средата, за сметка на зрителното поле. Котките са слаби трихроматици (възприемат света в трите му основни цвята).</p>

    <h3>Слух</h3>
    <p>На практика всички котки имат прави, стърчащи нагоре уши. За разлика от кучетата, при котките породите с клепнали уши са голяма рядкост. Когато е уплашена или
         ядосана, котката свива ушите си назад, под акомпанимента на съскане или ръмжене. Когато се ослушва за нещо, котката насочва ушите си в съответната посока,
          като ушите могат да се мърдат независимо едно от друго.</p>

    <h3>Осезание</h3>
    <p>Когато липсва достатъчно светлина за да виждат, те използват мустаците си за навигация и възприемане на средата, в която се намират. Мустаците им могат да
         долавят много леки струи въздух и разместване на въздушните пластове, което им позволява да се ориентират за близките препятствия. Котешките мустаци се наричат
          вибриси (на латински: vibrissae от vibro – „трептя“) и се отнася за всички удебелени дълги косми при животните около муцуната, очите и лапите които се явяват
           осезателни органи.</p>

    <h3>Обоняние</h3>
    <p>Котките имат добре развито обоняние, дължащо се на добре развитите обонятелни луковици и голямото количество сензорни клетки в обонятелния епител в дъното на носната кухина.</p>
    
    <h2>Размножаване</h2>
    <p>Половата зрялост при домашната котка настъпва от 6 до 9-месечна възраст. При скитащите котки началото на пубертета може да се повлияе от времето, през което е
         родена котката. При нормални климатични условия котките са сезонно полиеструсни.</p>

    <h2>Породи домашни котки</h2>
    <h3>Тигрова котка</h3>
    <p>Класическата „петниста“ котка (или „мраморна“) е най-често срещана. Шарките ѝ са несиметрични. „Скумриената“ или „шарена“ котка е покрита с поредица от вертикални
         ивици по продължение на страните (наподобяващи на шарките на рибата скумрия). Този вид, но на отделни петна, се нарича „петниста“ котка.</p>

    <h3>Полудива рисова котка</h3>
    <p>Окраската ѝ е подобна на тигровата котка, отличава се с малко по-големи размери, по-големи лапи и снопчета косми на върха на ушите, откъдето идва и названието ѝ.
         В България се среща предимно в района на Странджа планина. Сравнително лесно се поддава на опитомяване, но не е така гальовна като обикновената домашна котка.</p>
         
</body>
</html>